1
Țestoasa de uscat
În România, trăiește în pădurile și regiunile de stepă din Oltenia, Banat și Dobrogea.Țestoasa de uscat se recunoaște după corpul ei scurt, acoperit cu un țest format din 2 părți:carapacea (la partea superioară, bombată, de culoare maroniu-roșcat),plastronul (la partea inferioară, de culoare deschisă).Ele sunt unite pe laturi, lăsând 2 deschizaturi prin care ies capul și membrele anterioare.Se hrănește cu ierburi salbatice, fructe, insecte, melci și viermi pe care le taie cu marginea ciocului.
2
Șopârla de iarbă
Este mică (până la 20 cm), cu capul  mic, botul ascuțit .Masculii sunt mai mari decât femelele, cu capul mai mare și mai înalt.Șopârla de iarbă trăiește în vestul României pe terenuri înierbate și pe porțiuni pietroase. În Muntenia și Dobrogea, se întâlnește în special pe terenurile înierbate, în păduri , pe marginea culturilor și chiar în interiorul lor; mai rar în regiunile pietroase. Adesea țâșnește pe lângă picioarele călătorului care străbate  dealurile, ascunzându-se în găuri de greieri și în crăpături.
3
Șarpele de alun
Șarpele de alun  este un șarpe neveninos. În România se întâlnește pretutindeni unde găsește condiții bune de viață și este ocrotit prin lege.Este un șarpe mic, zvelt, cu o lungime de până la 70—80 cm, coada de lungime mijlocie.Spatele este brun sau brun-roșcat, la mascul, iar la femelă, cenușiu-brun.În zonele umede este foarte rar.Se hrănește  cu reptile (șopârle, chiar de mărimea unui gușter, șerpi tineri), rareori cu mamifere mici rozătoare  și păsări.Femela depune 3-15 ouă în lunile august-septembrie.
4
Șarpele de apă
Șarpele de apă este un șarpe neveninos. În România se găsește în toată țara, exceptând Moldova; predomină în Delta Dunării.Are peste 1 m lungime, este zvelt, cu capul lung și îngust. Spatele este galben-cenușiu, cu un desen închis, alcătuit din cinci șiruri de pete pătrate cu aspect de tablă de șah. Adesea pândește prada sub apă. Se hrănește cu broaște, mormoloci, tritoni și pești (guvizi, păstrăvi etc).Acesta depune în iunie-iulie  5-25 de ouă albe, lungi, lipite unele de altele și îngropate la adâncime mică.
5
Vipera cu corn
Vipera cu corn este un șarpe veninos.Este o viperă mare (cea mai mare din viperele europene); masculii ajung până la 90 cm lungime, femelele sunt mai mici. Se caracterizează printr-un bot ascuțit, un cap lat, triunghiular, bine separat de gât. Capul este acoperit cu solzi mici.Masculii au coloritul de fond cenușiu sau gălbui până la galben-albicios, iar femelele au nuanțe spre brun sau arămiu.Hrana constă în : șoareci, cârtițe, ocazional păsări și șopârle (șopârla de ziduri etc). Puii se hrănesc la început cu broaște și șopârle.
6
Șarpele rău 
Șarpele rău este un șarpe neveninos,de până la 2 m lungime, care trăiește în locurile uscate și călduroase. În România este mai des întâlnită în sudul Olteniei și Munteniei, sudul Banatului, sud-estul Moldovei și în mai multe localități din Dobrogea.Are spatele cafeniu, brun-gălbui sau brun-cenușiu cu o dungă.Se hrănește cu șopârle de ziduri, gușteri, hârciogi, popândăi, șoareci și șobolani. Prinde prada cu o viteză uluitoare, apucând-o cu gura și o sugrumând-o prin încolăcire. Este cel mai rapid șarpe din România, alunecând cu viteza săgeții, încât de-abia poate fi văzut.
7
